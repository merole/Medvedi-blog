---
layout: post
author: erik
---
V sobotu se českolipští medvědi vydali na sebevražednou misi a pokusili se během 24 hodin pokořit magickou hranici 100 kilometrů, a získat tak v dubnové výzvě desettisickroku.cz zlatý odznáček za nejdelší ušlou vzdálenost během jednoho jediného dne. Přátelé, kamarádi, oni vám ty medaile přivezou!

Předpověď počasí na sobotu 22. dubna: okluzní fronta: 356 - 42, 359 - 44, 360 - 30. Teplá fronta 350 - 38, 345 – 34, 341 – 33. Výška, teplota, tlak, rosný bod: 570, 954, 7,6, 3,6. Lepší počasí si opravdu nemohli přát!

Po celých 24 hodin vládla v týmu výborná nálada, počáteční nadšený humor však postupně nabíral stále temnější odstíny, až zčernal úplně. Coca cola, pot i krev (bez nadsázky) tekly proudem. Odhodlání většiny účastníků stovku dojít nenahlodala ani absence spánku, ani nečekaná rozlehlost Prahy 9, ani zákeřný divočák z Klánovického lesa.

{% leaflet_map { "center" : [50.0877431, 14.4000711],
                 "zoom" : 10, } %}
    {% leaflet_geojson "/assets/maps/stovka.geojson" %}

{% endleaflet_map %}

Milou vzpruhou byl příjemný prodavač v říčanském podniku Istanbul kebab, jehož starostlivost a výborná kuchyně zachránili tým před rozpadem a hladomorem.

Posledních osmnáct kilometrů byl jeden velký závod s časem a hrálo se o minuty. Drsný bič otrokáře (rozuměj Hanáčkova dřevěná hůl a pokyn “po 4,6 km povolená přestávka 5 minut a běžíme dál”) naštěstí vymáčkl z týmu poslední zbytky sil a ve 23:45 byli skutečni všichni na zastávce Nádraží Hostivař a na hodinkách paní profesorky zářil do tmy nápis 100,4 km. Jestli se brečelo nadšením, nebo vyčerpáním, už nikdo nikdy nezjistí

Fotky z akce si můžete prohlédnout ve [fotogalerii](https://ceskolipska.cz/galerie-54?galerie=211), nebo se podívat na video Jáchyma Hanáčka.

<iframe width="560" height="315" src="https://www.youtube.com/embed/L4ptFwmi6i8" title="Vlog z českolipské stovky" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen=""></iframe>

Pokud máte víc času, nebo přemýšlíte, že byste se na podobnou výpravu někdy vydali taky a uvažujete nad následky, můžete se podívat na náš vlog. Deteriorace našeho intelektu i našich těl je z vlogu jasně patrná.

P.S.: Jestli vás vlog nadchnul a máte pocit, že něco podobného musíte nutně zažít taky, máte v podstatě jen dvě možnosti: a) navštivte našeho školního psychologa, b) přidejte se v sobotu 6.5. na českolipskou padesátku. Slibujeme vám podobně intezivní zážitek (jen ta divoká prasata si snad tentokrát odpustíme).

